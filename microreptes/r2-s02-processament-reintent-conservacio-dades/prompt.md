# Prompt base del corrector

Avalua la sessió d'autocorrecció `r2-s02-processament-reintent-conservacio-dades` només amb les evidències disponibles al repositori de l'alumne.

Esta autocorrecció correspon a `R2-S02` i al microrepte `R2M2`: processament, reintent i guardat funcional. El criteri és progressiu respecte de `R2M1`. Espera que ja hi haja un formulari o entrada equivalent amb validació bàsica, però no esperes encara persistència formal, base de dades obligatòria, sessió, cookies, login, rols, MVC, arrays d'errors, checkbox múltiples ni fitxers com a mínim.

Comprova la continuïtat amb `R2M1`:

- hi ha una entrada de formulari o equivalent que arriba al servidor;
- hi ha una condició de servidor que pot generar un error visible;
- el cas amb error no es resol només amb validació de client.

Comprova el reintent:

- després de l'error, el servidor torna a generar el formulari;
- el formulari conserva dades aprofitables enviades per l'usuari;
- es conserva almenys un camp de text i una opció tancada;
- es revisa el comportament d'un checkbox simple i es conserva si té sentit;
- els valors conservats venen de la petició, no de literals fixos;
- l'usuari pot corregir només la dada errònia i reenviar correctament.

Comprova el cas correcte:

- quan el formulari ja és correcte, la informació es processa en servidor;
- la dada correcta queda guardada funcionalment amb un mecanisme simple i explicable;
- la dada guardada es pot mostrar, recuperar o reutilitzar en una pantalla, llista, resum o resposta posterior;
- no es guarda la dada com a correcta quan encara hi ha error.

Comprova el processament en servidor:

- hi ha variables o sentències simples que preparen els valors que tornen al formulari;
- el codi diferencia mínimament dada rebuda, dada tractada i valor mostrat;
- el codi diferencia el reintent amb error del guardat funcional del cas correcte;
- si es mostra text de l'usuari, hi ha algun tractament o escapament raonable segons el nivell.

Comprova la documentació i traçabilitat:

- `README`, issue o registre explica com provocar l'error;
- s'indica quines dades es conserven, com es reenvia corregit i què es guarda quan el cas és correcte;
- hi ha commit o canvi localitzable associat al processament del reintent i al guardat funcional;
- si s'ha usat IA de manera rellevant, hi ha registre breu i verificació posterior.

No penalitzes que no hi haja persistència formal, base de dades, sessió, cookies, login, rols, MVC, arrays d'errors, fitxers o checkbox múltiples. Sí que has de penalitzar un formulari que torna buit després de l'error, valors fixos que simulen conservació, dades guardades quan encara hi ha error, absència total de guardat funcional del cas correcte, validació només de client o codi massa avançat que l'alumne no pot explicar.

Sigues prudent: si no pots verificar un punt, no l'assumisques com a correcte. Marca revisió docent si la confiança és baixa, si falta evidència crítica o si apareixen flags.
